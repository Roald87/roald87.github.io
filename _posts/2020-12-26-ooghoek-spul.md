---
layout: post
title: "Hoe noem je het spul in je ooghoeken?"
category: miscellaneous
---

Mijn moeder noemde het altijd slaap, mijn vriendin kladjes en een vriend kwam laatst met oogpitjes. Om erachter te komen of er nog meer woorden voor waren, plaatste ik een oproep op Reddit. Ik was verbaasd over de grote verscheidenheid aan termen voor dit fenomeen!

*Deze blogpost is een combinatie van twee Reddit posts: de [originele oproep](https://www.reddit.com/r/thenetherlands/comments/b04ee4/hoe_noemen_jullie_de_harde_korrels_die_je_s/) en de [update](https://www.reddit.com/r/thenetherlands/comments/b5mga4/update_hoe_noemen_jullie_dat_spul_in_je_ooghoeken/).*

Er waren een hoop reacties op mijn [originele reddit post](https://www.reddit.com/r/thenetherlands/comments/b04ee4/hoe_noemen_jullie_de_harde_korrels_die_je_s/). Ik heb toen alle resultaten even verzameld in een [Google Sheets](https://docs.google.com/spreadsheets/d/1jIeXigNdPL_LzTziZfvS934nlAiOvlrX5AYDBrJujZg/edit?usp=sharing). 

De meest populaire benamingen, volgens dit niet geheel wetenschappelijk correcte onderzoek, zijn:

{% picture 2020-12-26-ooghoek-spul/ooghoek_spul.png %}

Afhankelijk van hoe ik alles tel, kom ik op ruim 80 (!) verschillende benamingen voor dit ochtend fenomeen.

De meeste benamingen zijn niet regio specifiek, voor zover ik kan bepalen aan de hand van de Reddit gebruikersflair. Er zijn echter wel een aantal regio specifieke benamingen zoals: pupsjes/pupsen/pupkes (Limburg), siepjes (Brabant) en slaappluisjes (Friesland).

